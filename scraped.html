<center>

<H1 CLASS=TITLE ALIGN=CENTER>Danmarks Riges Grundlov (Grundloven) (* 1) </H1>  

</center>

<P></P>  

<P CLASS=SUB-TITLE>&nbsp;&nbsp;&nbsp;&nbsp;Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: I overensstemmelse med bestemmelserne  

 i § 94 i Danmarks Riges Grundlov af 5. juni 1915 med ændringer af 10.  

 september 1920 har rigsdagen 2 gange vedtaget, og folketingsvælgerne ved en  

 den 28. maj 1953 afholdt folkeafstemning godkendt, hvorefter Vi nu ved Vort  

 allerhøjeste samtykke stadfæster DANMARKS RIGES GRUNDLOV </P>  

<BR>  

<A NAME="K1"></A>

<DIV CLASS=KAPITEL ID="K1">  

<center>

<H3 CLASS=KTITLE1 ALIGN=CENTER>Kapitel I. </H3>  

</center>

<P></P>  

<A NAME="P1"></A>

<DIV CLASS=PARAGRAPH ID="P1">  

<P CLASS=PARAB>&nbsp;&nbsp;&nbsp;&nbsp; <B>§ 1. </B> Denne grundlov gælder for alle dele af Danmarks  

 Rige. </P>  

</DIV>  

<A NAME="P2"></A>

<DIV CLASS=PARAGRAPH ID="P2">  

<P CLASS=PARAB>&nbsp;&nbsp;&nbsp;&nbsp; <B>§ 2. </B> Regeringsformen er indskrænket-monarkisk.  

 Kongemagten nedarves til mænd og kvinder efter de i tronfølgeloven af 27.  

 marts 1953 fastsatte regler. </P>  

</DIV>  

<A NAME="P3"></A>

<DIV CLASS=PARAGRAPH ID="P3">  

<P CLASS=PARAB>&nbsp;&nbsp;&nbsp;&nbsp; <B>§ 3. </B> Den lovgivende magt er hos kongen og folketinget  

 i forening. Den udøvende magt er hos kongen. Den dømmende magt er hos  

 domstolene. </P>  

</DIV>  

<A NAME="P4"></A>

<DIV CLASS=PARAGRAPH ID="P4">  

<P CLASS=PARAB>&nbsp;&nbsp;&nbsp;&nbsp; <B>§ 4. </B> Den evangelisk-lutherske kirke er den danske  

 folkekirke og understøttes som sådan af staten. </P>  

</DIV>  

</DIV>  

<A NAME="K2"></A>

<DIV CLASS=KAPITEL ID="K2">  

<center>

<H3 CLASS=KTITLE1 ALIGN=CENTER>Kapitel II. </H3>  

</center>

<P></P>  

<A NAME="P5"></A>

<DIV CLASS=PARAGRAPH ID="P5">  

<P CLASS=PARAB>&nbsp;&nbsp;&nbsp;&nbsp; <B>§ 5. </B> Kongen kan ikke uden folketingets samtykke være  

 regent i andre lande. </P>  

</DIV>  

<A NAME="P6"></A>

<DIV CLASS=PARAGRAPH ID="P6">  

<P CLASS=PARAB>&nbsp;&nbsp;&nbsp;&nbsp; <B>§ 6. </B> Kongen skal høre til den evangelisk-lutherske  

 kirke. </P>  

</DIV>  

<A NAME="P7"></A>

<DIV CLASS=PARAGRAPH ID="P7">  

<P CLASS=PARAB>&nbsp;&nbsp;&nbsp;&nbsp; <B>§ 7. </B> Kongen er myndig, når han har fyldt sit 18. år.  

 Det samme gælder tronfølgeren. </P>  

</DIV>  

<A NAME="P8"></A>

<DIV CLASS=PARAGRAPH ID="P8">  

<P CLASS=PARAB>&nbsp;&nbsp;&nbsp;&nbsp; <B>§ 8. </B> Forinden kongen tiltræder regeringen, afgiver  

 han skriftligt i statsrådet en højtidelig forsikring om ubrødeligt at ville  

 holde grundloven. Af forsikringsakten udstedes tvende ligelydende originaler,  

 af hvilke den ene overgives folketinget for at opbevares i sammes arkiv, den  

 anden nedlægges i rigsarkivet. Kan kongen som følge af fraværelse eller af  

 andre grunde ikke umiddelbart ved tronskiftet afgive denne forsikring, føres  

 regeringen, indtil dette sker, af statsrådet, medmindre anderledes ved lov  

 bestemmes. Har kongen allerede som tronfølger afgivet denne forsikring,  

 tiltræder han umiddelbart ved tronskiftet regeringen. </P>  

</DIV>  

<A NAME="P9"></A>

<DIV CLASS=PARAGRAPH ID="P9">  

<P CLASS=PARAB>&nbsp;&nbsp;&nbsp;&nbsp; <B>§ 9. </B> Bestemmelser angående regeringens førelse i  

 tilfælde af kongens umyndighed, sygdom eller fraværelse fastsættes ved lov.  

 Er der ved tronledighed ingen tronfølger, vælger folketinget en konge og  

 fastsætter den fremtidige arvefølge. </P>  

</DIV>  

<A NAME="P10"></A>

<DIV CLASS=PARAGRAPH ID="P10">  

<P CLASS=PARAB>&nbsp;&nbsp;&nbsp;&nbsp; <B>§ 10. </B> Stk. 1. Statens ydelse til kongen bestemmes for  

 hans regeringstid ved lov. Ved denne fastsættes tillige, hvilke slotte og  

 andre statsejendele der skal overlades kongen til brug. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Statsydelsen kan ikke behæftes med gæld. </P>  

</DIV>  

<A NAME="P11"></A>

<DIV CLASS=PARAGRAPH ID="P11">  

<P CLASS=PARAB>&nbsp;&nbsp;&nbsp;&nbsp; <B>§ 11. </B> For medlemmer af det kongelige hus kan der  

 bestemmes årpenge ved lov. Årpengene kan ikke uden folketingets samtykke  

 nydes uden for riget. </P>  

</DIV>  

</DIV>  

<A NAME="K3"></A>

<DIV CLASS=KAPITEL ID="K3">  

<center>

<H3 CLASS=KTITLE1 ALIGN=CENTER>Kapitel III. </H3>  

</center>

<P></P>  

<A NAME="P12"></A>

<DIV CLASS=PARAGRAPH ID="P12">  

<P CLASS=PARAB>&nbsp;&nbsp;&nbsp;&nbsp; <B>§ 12. </B> Kongen har med de i denne grundlov fastsatte  

 indskrænkninger den højeste myndighed over alle rigets anliggender og udøver  

 den gennem ministrene. </P>  

</DIV>  

<A NAME="P13"></A>

<DIV CLASS=PARAGRAPH ID="P13">  

<P CLASS=PARAB>&nbsp;&nbsp;&nbsp;&nbsp; <B>§ 13. </B> Kongen er ansvarsfri; hans person er  

 fredhellig. Ministrene er ansvarlige for regeringens førelse; deres  

 ansvarlighed bestemmes nærmere ved lov. </P>  

</DIV>  

<A NAME="P14"></A>

<DIV CLASS=PARAGRAPH ID="P14">  

<P CLASS=PARAB>&nbsp;&nbsp;&nbsp;&nbsp; <B>§ 14. </B> Kongen udnævner og afskediger statsministeren  

 og de øvrige ministre. Han bestemmer deres antal og forretningernes fordeling  

 imellem dem. Kongens underskrift under de lovgivningen og regeringen  

 vedkommende beslutninger giver disse gyldighed, når den er ledsaget af en  

 eller flere ministres underskrift. Enhver minister, som har underskrevet, er  

 ansvarlig for beslutningen. </P>  

</DIV>  

<A NAME="P15"></A>

<DIV CLASS=PARAGRAPH ID="P15">  

<P CLASS=PARAB>&nbsp;&nbsp;&nbsp;&nbsp; <B>§ 15. </B> Stk. 1. Ingen minister kan forblive i sit  

 embede, efter at folketinget har udtalt sin mistillid til ham. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Udtaler folketinget sin mistillid til  

 statsministeren, skal denne begære ministeriets afsked, medmindre nyvalg  

 udskrives. Et ministerium, som har fået et mistillidsvotum, eller som har  

 begæret sin afsked, fungerer, indtil et nyt ministerium er udnævnt.  

 Fungerende ministre kan i deres embede kun foretage sig, hvad der er  

 fornødent til embedsforretningernes uforstyrrede førelse. </P>  

</DIV>  

<A NAME="P16"></A>

<DIV CLASS=PARAGRAPH ID="P16">  

<P CLASS=PARAB>&nbsp;&nbsp;&nbsp;&nbsp; <B>§ 16. </B> Ministrene kan af kongen eller folketinget  

 tiltales for deres embedsførelse. Rigsretten påkender de mod ministrene for  

 deres embedsførelse anlagte sager. </P>  

</DIV>  

<A NAME="P17"></A>

<DIV CLASS=PARAGRAPH ID="P17">  

<P CLASS=PARAB>&nbsp;&nbsp;&nbsp;&nbsp; <B>§ 17. </B> Stk. 1. Ministrene i forening udgør statsrådet,  

 hvori tronfølgeren, når han er myndig, tager sæde. Kongen fører forsædet  

 undtagen i det i § 8 nævnte tilfælde og i de tilfælde, hvor lovgivningsmagten  

 i henhold til bestemmelsen i § 9 måtte have tillagt statsrådet myndighed til  

 at føre regeringen. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> I statsrådet forhandles alle love og vigtige  

 regeringsforanstaltninger. </P>  

</DIV>  

<A NAME="P18"></A>

<DIV CLASS=PARAGRAPH ID="P18">  

<P CLASS=PARAB>&nbsp;&nbsp;&nbsp;&nbsp; <B>§ 18. </B> Er kongen forhindret i at holde statsråd, kan  

 han lade sagen forhandle i et ministerråd. Dette består af samtlige ministre  

 under forsæde af statsministeren. Enhver minister skal da afgive sit votum  

 til protokollen, og beslutning tages efter stemmeflerhed. Statsministeren  

 forelægger den over forhandlingerne førte, af de tilstedeværende ministre  

 underskrevne protokol for kongen, der bestemmer, om han umiddelbart vil  

 bifalde ministerrådets indstilling eller lade sig sagen foredrage i  

 statsrådet. </P>  

</DIV>  

<A NAME="P19"></A>

<DIV CLASS=PARAGRAPH ID="P19">  

<P CLASS=PARAB>&nbsp;&nbsp;&nbsp;&nbsp; <B>§ 19. </B> Stk. 1. Kongen handler på rigets vegne i  

 mellemfolkelige anliggender. Uden folketingets samtykke kan han dog ikke  

 foretage nogen handling, der forøger eller indskrænker rigets område, eller  

 indgå nogen forpligtelse, til hvis opfyldelse folketingets medvirken er  

 nødvendig, eller som iøvrigt er af større betydning. Ejheller kan kongen uden  

 folketingets samtykke opsige nogen mellemfolkelig overenskomst, som er  

 indgået med folketingets samtykke. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Bortset fra forsvar mod væbnet angreb på riget  

 eller danske styrker kan kongen ikke uden folketingets samtykke anvende  

 militære magtmidler mod nogen fremmed stat. Foranstaltninger, som kongen  

 måtte træffe i medfør af denne bestemmelse, skal straks forelægges  

 folketinget. Er folketinget ikke samlet, skal det uopholdeligt sammenkaldes  

 til møde. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Folketinget vælger af sin midte et  

 udenrigspolitisk nævn, med hvilket regeringen rådfører sig forud for enhver  

 beslutning af større udenrigspolitisk rækkevidde. Nærmere regler om det  

 udenrigspolitiske nævn fastsættes ved lov. </P>  

</DIV>  

<A NAME="P20"></A>

<DIV CLASS=PARAGRAPH ID="P20">  

<P CLASS=PARAB>&nbsp;&nbsp;&nbsp;&nbsp; <B>§ 20. </B> Stk. 1. Beføjelser, som efter denne grundlov  

 tilkommer rigets myndigheder, kan ved lov i nærmere bestemt omfang overlades  

 til mellemfolkelige myndigheder, der er oprettet ved gensidig overenskomst  

 med andre stater til fremme af mellemfolkelig retsorden og samarbejde. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Til vedtagelse af lovforslag herom kræves et  

 flertal på fem sjettedele af folketingets medlemmer. Opnås et sådant flertal  

 ikke, men dog det til vedtagelse af almindelige lovforslag nødvendige  

 flertal, og opretholder regeringen forslaget, forelægges det  

 folketingsvælgerne til godkendelse eller forkastelse efter de for  

 folkeafstemninger i § 42 fastsatte regler. </P>  

</DIV>  

<A NAME="P21"></A>

<DIV CLASS=PARAGRAPH ID="P21">  

<P CLASS=PARAB>&nbsp;&nbsp;&nbsp;&nbsp; <B>§ 21. </B> Kongen kan for folketinget lade fremsætte  

 forslag til love og andre beslutninger. </P>  

</DIV>  

<A NAME="P22"></A>

<DIV CLASS=PARAGRAPH ID="P22">  

<P CLASS=PARAB>&nbsp;&nbsp;&nbsp;&nbsp; <B>§ 22. </B> Et af folketinget vedtaget lovforslag får  

 lovskraft, når det senest 30 dage efter den endelige vedtagelse stadfæstes af  

 kongen. Kongen befaler lovens kundgørelse og drager omsorg for dens  

 fuldbyrdelse. </P>  

</DIV>  

<A NAME="P23"></A>

<DIV CLASS=PARAGRAPH ID="P23">  

<P CLASS=PARAB>&nbsp;&nbsp;&nbsp;&nbsp; <B>§ 23. </B> I særdeles påtrængende tilfælde kan kongen, når  

 folketinget ikke kan samles, udstede foreløbige love, der dog ikke må stride  

 mod grundloven og altid straks efter folketingets sammentræden skal  

 forelægges dette til godkendelse eller forkastelse. </P>  

</DIV>  

<A NAME="P24"></A>

<DIV CLASS=PARAGRAPH ID="P24">  

<P CLASS=PARAB>&nbsp;&nbsp;&nbsp;&nbsp; <B>§ 24. </B> Kongen kan benåde og give amnesti. Ministrene  

 kan han kun med folketingets samtykke benåde for de dem af rigsretten idømte  

 straffe. </P>  

</DIV>  

<A NAME="P25"></A>

<DIV CLASS=PARAGRAPH ID="P25">  

<P CLASS=PARAB>&nbsp;&nbsp;&nbsp;&nbsp; <B>§ 25. </B> Kongen meddeler dels umiddelbart, dels gennem  

 vedkommende regeringsmyndigheder sådanne bevillinger og undtagelser fra  

 lovene, som enten ifølge de før 5. juni 1849 gældende regler er i brug, eller  

 hvortil hjemmel indeholdes i en siden den tid udgiven lov. </P>  

</DIV>  

<A NAME="P26"></A>

<DIV CLASS=PARAGRAPH ID="P26">  

<P CLASS=PARAB>&nbsp;&nbsp;&nbsp;&nbsp; <B>§ 26. </B> Kongen har ret til at lade slå mønt i henhold  

 til loven. </P>  

</DIV>  

<A NAME="P27"></A>

<DIV CLASS=PARAGRAPH ID="P27">  

<P CLASS=PARAB>&nbsp;&nbsp;&nbsp;&nbsp; <B>§ 27. </B> Stk. 1. Regler om ansættelse af tjenestemænd  

 fastsættes ved lov. Ingen kan ansættes som tjenestemand uden at have  

 indfødsret. Tjenestemænd, som udnævnes af kongen, afgiver en højtidelig  

 forsikring om at ville holde grundloven. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Om afskedigelse, forflyttelse og pensionering  

 af tjenestemænd fastsættes regler ved lov, jfr. dog herved § 64. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Uden deres samtykke kan de af kongen udnævnte  

 tjenestemænd kun forflyttes, når de ikke derved lider tab i de med  

 tjenestemandsstillingen forbundne indtægter, og der gives dem valget mellem  

 sådan forflyttelse og afsked med pension efter de almindelige regler. </P>  

</DIV>  

</DIV>  

<A NAME="K4"></A>

<DIV CLASS=KAPITEL ID="K4">  

<center>

<H3 CLASS=KTITLE1 ALIGN=CENTER>Kapitel IV. </H3>  

</center>

<P></P>  

<A NAME="P28"></A>

<DIV CLASS=PARAGRAPH ID="P28">  

<P CLASS=PARAB>&nbsp;&nbsp;&nbsp;&nbsp; <B>§ 28. </B> Folketinget udgør een forsamling bestående af  

 højst 179 medlemmer, hvoraf 2 medlemmer vælges på Færøerne og 2 i Grønland.  

</P>  

</DIV>  

<A NAME="P29"></A>

<DIV CLASS=PARAGRAPH ID="P29">  

<P CLASS=PARAB>&nbsp;&nbsp;&nbsp;&nbsp; <B>§ 29. </B> Stk. 1. Valgret til folketinget har enhver, som  

 har dansk indfødsret, fast bopæl i riget og har nået den i stk. 2 omhandlede  

 valgretsalder, medmindre vedkommende er umyndiggjort. Det bestemmes ved lov,  

 i hvilket omfang straf og understøttelse, der i lovgivningen betragtes som  

 fattighjælp, medfører tab af valgret. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Valgretsalderen er den, som har opnået flertal  

 ved folkeafstemning i overensstemmelse med lov af 25. marts 1953. Ændring af  

 den til enhver tid gældende valgretsalder kan ske ved lov. Et af folketinget  

 vedtaget forslag til en sådan lov kan først stadfæstes af kongen, når  

 bestemmelsen om ændring af valgretsalderen i overensstemmelse med § 42, stk.  

 5, har været undergivet en folkeafstemning, der ikke har medført  

 bestemmelsens bortfald. </P>  

</DIV>  

<A NAME="P30"></A>

<DIV CLASS=PARAGRAPH ID="P30">  

<P CLASS=PARAB>&nbsp;&nbsp;&nbsp;&nbsp; <B>§ 30. </B> Stk. 1. Valgbar til folketinget er enhver, som  

 har valgret til dette, medmindre vedkommende er straffet for en handling, der  

 i almindeligt omdømme gør ham uværdig til at være medlem af folketinget. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Tjenestemænd, som vælges til medlemmer af  

 folketinget, behøver ikke regeringens tilladelse til at modtage valget. </P>  

</DIV>  

<A NAME="P31"></A>

<DIV CLASS=PARAGRAPH ID="P31">  

<P CLASS=PARAB>&nbsp;&nbsp;&nbsp;&nbsp; <B>§ 31. </B> Stk. 1. Folketingets medlemmer vælges ved  

 almindelige, direkte og hemmelige valg. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> De nærmere regler for valgrettens udøvelse  

 gives ved valgloven, der til sikring af en ligelig repræsentation af de  

 forskellige anskuelser blandt vælgerne fastsætter valgmåden, herunder  

 hvorvidt forholdstalsvalgmåden skal føres igennem i eller uden forbindelse  

 med valg i enkeltmandskredse. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved den stedlige mandatfordeling skal der tages  

 hensyn til indbyggertal, vælgertal og befolkningstæthed. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Ved valgloven gives nærmere regler vedrørende  

 valg af stedfortrædere og disses indtræden i folketinget samt angående  

 fremgangsmåden i tilfælde, hvor omvalg måtte blive nødvendigt. </P>  

<P CLASS=STK>&nbsp;&nbsp;&nbsp;&nbsp; <I>Stk. 5. </I> Særlige regler om Grønlands repræsentation i  

 folketinget kan gives ved lov. </P>  

</DIV>  

<A NAME="P32"></A>

<DIV CLASS=PARAGRAPH ID="P32">  

<P CLASS=PARAB>&nbsp;&nbsp;&nbsp;&nbsp; <B>§ 32. </B> Stk. 1. Folketingets medlemmer vælges for fire  

 år. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Kongen kan til enhver tid udskrive nyvalg med  

 den virkning, at de bestående folketingsmandater bortfalder, når nyvalg har  

 fundet sted. Efter udnævnelse af et nyt ministerium kan valg dog ikke  

 udskrives, forinden statsministeren har fremstillet sig for folketinget. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Det påhviler statsministeren at foranledige, at  

 nyvalg afholdes inden valgperiodens udløb. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Mandaterne bortfalder i intet tilfælde, før  

 nyvalg har fundet sted. </P>  

<P CLASS=STK>&nbsp;&nbsp;&nbsp;&nbsp; <I>Stk. 5. </I> Der kan ved lov gives særlige regler om færøske  

 og grønlandske folketingsmandaters ikrafttræden og ophør. </P>  

<P CLASS=STK>&nbsp;&nbsp;&nbsp;&nbsp; <I>Stk. 6. </I> Mister et medlem af folketinget sin valgbarhed,  

 bortfalder hans mandat. </P>  

<P CLASS=STK>&nbsp;&nbsp;&nbsp;&nbsp; <I>Stk. 7. </I> Ethvert nyt medlem afgiver, når hans valg er  

 godkendt, en højtidelig forsikring om at ville holde grundloven. </P>  

</DIV>  

<A NAME="P33"></A>

<DIV CLASS=PARAGRAPH ID="P33">  

<P CLASS=PARAB>&nbsp;&nbsp;&nbsp;&nbsp; <B>§ 33. </B> Folketinget afgør selv gyldigheden af sine  

 medlemmers valg samt spørgsmål om, hvorvidt et medlem har mistet sin  

 valgbarhed. </P>  

</DIV>  

<A NAME="P34"></A>

<DIV CLASS=PARAGRAPH ID="P34">  

<P CLASS=PARAB>&nbsp;&nbsp;&nbsp;&nbsp; <B>§ 34. </B> Folketinget er ukrænkeligt. Enhver, der  

 antaster dets sikkerhed eller frihed, enhver, der udsteder eller adlyder  

 nogen dertil sigtende befaling, gør sig skyldig i højforræderi. </P>  

</DIV>  

</DIV>  

<A NAME="K5"></A>

<DIV CLASS=KAPITEL ID="K5">  

<center>

<H3 CLASS=KTITLE1 ALIGN=CENTER>Kapitel V. </H3>  

</center>

<P></P>  

<A NAME="P35"></A>

<DIV CLASS=PARAGRAPH ID="P35">  

<P CLASS=PARAB>&nbsp;&nbsp;&nbsp;&nbsp; <B>§ 35. </B> Stk. 1. Nyvalgt folketing træder sammen kl. 12  

 den tolvte søgnedag efter valgdagen, dersom kongen ikke har indkaldt det til  

 møde forinden. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Straks efter prøvelsen af mandaterne sættes  

 folketinget ved valg af formand og næstformænd. </P>  

</DIV>  

<A NAME="P36"></A>

<DIV CLASS=PARAGRAPH ID="P36">  

<P CLASS=PARAB>&nbsp;&nbsp;&nbsp;&nbsp; <B>§ 36. </B> Stk. 1. Folketingsåret begynder den første  

 tirsdag i oktober og varer til samme tirsdag det følgende år. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> På folketingsårets første dag kl. 12  

 sammentræder medlemmerne til møde, hvor folketinget sættes påny. </P>  

</DIV>  

<A NAME="P37"></A>

<DIV CLASS=PARAGRAPH ID="P37">  

<P CLASS=PARAB>&nbsp;&nbsp;&nbsp;&nbsp; <B>§ 37. </B> Folketinget træder sammen på det sted, hvor  

 regeringen har sit sæde. I overordentlige tilfælde kan folketinget dog samles  

 andetsteds i riget. </P>  

</DIV>  

<A NAME="P38"></A>

<DIV CLASS=PARAGRAPH ID="P38">  

<P CLASS=PARAB>&nbsp;&nbsp;&nbsp;&nbsp; <B>§ 38. </B> Stk. 1. På det første møde i folketingsåret  

 afgiver statsministeren en redegørelse for rigets almindelige stilling og de  

 af regeringen påtænkte foranstaltninger. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> På grundlag af redegørelsen finder en  

 almindelig forhandling sted. </P>  

</DIV>  

<A NAME="P39"></A>

<DIV CLASS=PARAGRAPH ID="P39">  

<P CLASS=PARAB>&nbsp;&nbsp;&nbsp;&nbsp; <B>§ 39. </B> Folketingets formand indkalder folketinget til  

 møde med angivelse af dagsorden. Det påhviler formanden at indkalde til møde,  

 når mindst to femtedele af folketingets medlemmer eller statsministeren  

 skriftligt fremsætter begæring herom med angivelse af dagsorden. </P>  

</DIV>  

<A NAME="P40"></A>

<DIV CLASS=PARAGRAPH ID="P40">  

<P CLASS=PARAB>&nbsp;&nbsp;&nbsp;&nbsp; <B>§ 40. </B> Ministrene har i embeds medfør adgang til  

 folketinget og er berettigede til under forhandlingerne at forlange ordet, så  

 ofte de vil, idet de iøvrigt iagttager forretningsordenen. Stemmeret udøver  

 de kun, når de tillige er medlemmer af folketinget. </P>  

</DIV>  

<A NAME="P41"></A>

<DIV CLASS=PARAGRAPH ID="P41">  

<P CLASS=PARAB>&nbsp;&nbsp;&nbsp;&nbsp; <B>§ 41. </B> Stk. 1. Ethvert medlem af folketinget er  

 berettiget til at fremsætte forslag til love og andre beslutninger. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Et lovforslag kan ikke endeligt vedtages,  

 forinden det tre gange har været behandlet i folketinget. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> To femtedele af folketingets medlemmer kan  

 overfor formanden begære, at tredje behandling tidligst finder sted tolv  

 søgnedage efter forslagets vedtagelse ved anden behandling. Begæringen skal  

 være skriftlig og underskrevet af de deltagende medlemmer. Udsættelse kan dog  

 ikke finde sted, forsåvidt angår forslag til finanslove,  

 tillægsbevillingslove, midlertidige bevillingslove, statslånslove, love om  

 meddelelse af indfødsret, love om ekspropriation, love om indirekte skatter  

 samt i påtrængende tilfælde forslag til love, hvis ikrafttræden ikke kan  

 udsættes af hensyn til lovens formål. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Ved nyvalg og ved folketingsårets udgang  

 bortfalder alle forslag til love og andre beslutninger, der ikke forinden er  

 endeligt vedtaget. </P>  

</DIV>  

<A NAME="P42"></A>

<DIV CLASS=PARAGRAPH ID="P42">  

<P CLASS=PARAB>&nbsp;&nbsp;&nbsp;&nbsp; <B>§ 42. </B> Stk. 1. Når et lovforslag er vedtaget af  

 folketinget, kan en trediedel af folketingets medlemmer indenfor en frist af  

 tre søgnedage fra forslagets endelige vedtagelse overfor formanden begære  

 folkeafstemning om lovforslaget. Begæringen skal være skriftlig og  

 underskrevet af de deltagende medlemmer. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Et lovforslag, som kan undergives  

 folkeafstemning, jfr. stk. 6, kan kun i det i stk. 7 omhandlede tilfælde  

 stadfæstes af kongen inden udløbet af den i stk. 1 nævnte frist, eller inden  

 begæret folkeafstemning har fundet sted. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Når der er begæret folkeafstemning om et  

 lovforslag, kan folketinget indenfor en frist af fem søgnedage fra forslagets  

 endelige vedtagelse beslutte, at forslaget skal bortfalde. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Træffer folketinget ikke beslutning i henhold  

 til stk. 3, skal meddelelse om, at lovforslaget skal prøves ved  

 folkeafstemning, snarest tilstilles statsministeren, der derefter lader  

 lovforslaget bekendtgøre med meddelelse om, at folkeafstemning vil finde  

 sted. Folkeafstemningen iværksættes efter statsministerens nærmere  

 bestemmelse tidligst tolv og senest atten søgnedage efter bekendtgørelsen.  

</P>  

<P CLASS=STK>&nbsp;&nbsp;&nbsp;&nbsp; <I>Stk. 5. </I> Ved folkeafstemningen stemmes for og mod  

 lovforslaget. Til lovforslagets bortfald kræves, at et flertal af de i  

 afstemningen deltagende folketingsvælgere, dog mindst 30 procent af samtlige  

 stemmeberettigede, har stemt mod lovforslaget. </P>  

<P CLASS=STK>&nbsp;&nbsp;&nbsp;&nbsp; <I>Stk. 6. </I> Forslag til finanslove, tillægsbevillingslove,  

 midlertidige bevillingslove, statslånslove, normeringslove, lønnings- og  

 pensionslove, love om meddelelse af indfødsret, love om ekspropriation, love  

 om direkte og indirekte skatter samt love til gennemførelse af bestående  

 traktatmæssige forpligtelser kan ikke undergives folkeafstemning. Det samme  

 gælder forslag til de i §§ 8, 9, 10 og 11 omhandlede love såvel som de i § 19  

 nævnte beslutninger, der måtte være i lovs form, medmindre det for disse  

 sidste ved særlig lov bestemmes, at sådan afstemning skal finde sted. For  

 grundlovsændringer gælder reglerne i § 88. </P>  

<P CLASS=STK>&nbsp;&nbsp;&nbsp;&nbsp; <I>Stk. 7. </I> I særdeles påtrængende tilfælde kan et  

 lovforslag, som kan undergives folkeafstemning, stadfæstes af kongen straks  

 efter dets vedtagelse, når forslaget indeholder bestemmelse herom. Såfremt en  

 tredjedel af folketingets medlemmer efter de i stk. 1 omhandlede regler  

 begærer folkeafstemning om lovforslaget eller den stadfæstede lov, afholdes  

 sådan folkeafstemning efter foranstående regler. Forkastes loven ved  

 folkeafstemningen, kundgøres dette af statsministeren uden unødigt ophold og  

 senest fjorten dage efter folkeafstemningens afholdelse. Fra  

 kundgørelsesdagen er loven bortfaldet. </P>  

<P CLASS=STK>&nbsp;&nbsp;&nbsp;&nbsp; <I>Stk. 8. </I> Nærmere regler om folkeafstemning, herunder i  

 hvilket omfang folkeafstemning skal finde sted på Færøerne og i Grønland,  

 fastsættes ved lov. </P>  

</DIV>  

<A NAME="P43"></A>

<DIV CLASS=PARAGRAPH ID="P43">  

<P CLASS=PARAB>&nbsp;&nbsp;&nbsp;&nbsp; <B>§ 43. </B> Ingen skat kan pålægges, forandres eller  

 ophæves uden ved lov; ejheller kan noget mandskab udskrives eller noget  

 statslån optages uden ifølge lov. </P>  

</DIV>  

<A NAME="P44"></A>

<DIV CLASS=PARAGRAPH ID="P44">  

<P CLASS=PARAB>&nbsp;&nbsp;&nbsp;&nbsp; <B>§ 44. </B> Stk. 1. Ingen udlænding kan få indfødsret uden  

 ved lov. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Om udlændinges adgang til at blive ejere af  

 fast ejendom fastsættes regler ved lov. </P>  

</DIV>  

<A NAME="P45"></A>

<DIV CLASS=PARAGRAPH ID="P45">  

<P CLASS=PARAB>&nbsp;&nbsp;&nbsp;&nbsp; <B>§ 45. </B> Stk. 1. Forslag til finanslov for det kommende  

 finansår skal fremsættes for folketinget senest fire måneder før finansårets  

 begyndelse. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Kan behandlingen af finanslovforslaget for det  

 kommende finansår ikke ventes tilendebragt inden finansårets begyndelse, skal  

 forslag til en midlertidig bevillingslov fremsættes for folketinget. </P>  

</DIV>  

<A NAME="P46"></A>

<DIV CLASS=PARAGRAPH ID="P46">  

<P CLASS=PARAB>&nbsp;&nbsp;&nbsp;&nbsp; <B>§ 46. </B> Stk. 1.Forinden finansloven eller en  

 midlertidig bevillingslov er vedtaget af folketinget, må skatterne ikke  

 opkræves. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Ingen udgift må afholdes uden hjemmel i den af  

 folketinget vedtagne finanslov eller i en af folketinget vedtaget  

 tillægsbevillingslov eller midlertidig bevillingslov. </P>  

</DIV>  

<A NAME="P47"></A>

<DIV CLASS=PARAGRAPH ID="P47">  

<P CLASS=PARAB>&nbsp;&nbsp;&nbsp;&nbsp; <B>§ 47. </B> Stk. 1. Statsregnskabet skal fremlægges for  

 folketinget senest seks måneder efter finansårets udløb. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Folketinget vælger et antal revisorer. Disse  

 gennemgår det årlige statsregnskab og påser, at samtlige statens indtægter er  

 opført deri, og at ingen udgift er afholdt uden hjemmel i finansloven eller  

 anden bevillingslov. De kan fordre sig alle fornødne oplysninger og  

 aktstykker meddelt. De nærmere regler for revisorernes antal og virksomhed  

 fastsættes ved lov. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Statsregnskabet med revisorernes bemærkninger  

 forelægges folketinget til beslutning. </P>  

</DIV>  

<A NAME="P48"></A>

<DIV CLASS=PARAGRAPH ID="P48">  

<P CLASS=PARAB>&nbsp;&nbsp;&nbsp;&nbsp; <B>§ 48. </B> Folketinget fastsætter selv sin  

 forretningsorden, der indeholder de nærmere bestemmelser vedrørende  

 forretningsgang og ordens opretholdelse. </P>  

</DIV>  

<A NAME="P49"></A>

<DIV CLASS=PARAGRAPH ID="P49">  

<P CLASS=PARAB>&nbsp;&nbsp;&nbsp;&nbsp; <B>§ 49. </B> Folketingets møder er offentlige. Formanden  

 eller det i forretningsordenen bestemte antal medlemmer eller en minister kan  

 dog forlange, at alle uvedkommende fjernes, hvorpå det uden forhandling  

 afgøres, om sagen skal forhandles i et offentligt eller lukket møde. </P>  

</DIV>  

<A NAME="P50"></A>

<DIV CLASS=PARAGRAPH ID="P50">  

<P CLASS=PARAB>&nbsp;&nbsp;&nbsp;&nbsp; <B>§ 50. </B> Folketinget kan kun tage beslutning, når over  

 halvdelen af medlemmerne er tilstede og deltager i afstemningen. </P>  

</DIV>  

<A NAME="P51"></A>

<DIV CLASS=PARAGRAPH ID="P51">  

<P CLASS=PARAB>&nbsp;&nbsp;&nbsp;&nbsp; <B>§ 51. </B> Folketinget kan nedsætte kommissioner af sine  

 medlemmer til at undersøge almenvigtige sager. Kommissionerne er berettigede  

 til at fordre skriftlige eller mundtlige oplysninger såvel af private borgere  

 som af offentlige myndigheder. </P>  

</DIV>  

<A NAME="P52"></A>

<DIV CLASS=PARAGRAPH ID="P52">  

<P CLASS=PARAB>&nbsp;&nbsp;&nbsp;&nbsp; <B>§ 52. </B> Folketingets valg af medlemmer til kommissioner  

 og hverv sker efter forholdstal. </P>  

</DIV>  

<A NAME="P53"></A>

<DIV CLASS=PARAGRAPH ID="P53">  

<P CLASS=PARAB>&nbsp;&nbsp;&nbsp;&nbsp; <B>§ 53. </B> Ethvert medlem af folketinget kan med dettes  

 samtykke bringe ethvert offentligt anliggende under forhandling og derom æske  

 ministrenes forklaring. </P>  

</DIV>  

<A NAME="P54"></A>

<DIV CLASS=PARAGRAPH ID="P54">  

<P CLASS=PARAB>&nbsp;&nbsp;&nbsp;&nbsp; <B>§ 54. </B> Andragender kan kun overgives til folketinget  

 ved et af dettes medlemmer. </P>  

</DIV>  

<A NAME="P55"></A>

<DIV CLASS=PARAGRAPH ID="P55">  

<P CLASS=PARAB>&nbsp;&nbsp;&nbsp;&nbsp; <B>§ 55. </B> Ved lov bestemmes, at folketinget vælger en  

 eller to personer, der ikke er medlemmer af folketinget, til at have  

 indseende med statens civile og militære forvaltning. </P>  

</DIV>  

<A NAME="P56"></A>

<DIV CLASS=PARAGRAPH ID="P56">  

<P CLASS=PARAB>&nbsp;&nbsp;&nbsp;&nbsp; <B>§ 56. </B> Folketingsmedlemmerne er ene bundet ved deres  

 overbevisning og ikke ved nogen forskrift af deres vælgere. </P>  

</DIV>  

<A NAME="P57"></A>

<DIV CLASS=PARAGRAPH ID="P57">  

<P CLASS=PARAB>&nbsp;&nbsp;&nbsp;&nbsp; <B>§ 57. </B> Intet medlem af folketinget kan uden dettes  

 samtykke tiltales eller underkastes fængsling af nogen art, medmindre han er  

 grebet på fersk gerning. For sine ytringer i folketinget kan intet af dets  

 medlemmer uden folketingets samtykke drages til ansvar udenfor samme. </P>  

</DIV>  

<A NAME="P58"></A>

<DIV CLASS=PARAGRAPH ID="P58">  

<P CLASS=PARAB>&nbsp;&nbsp;&nbsp;&nbsp; <B>§ 58. </B> Folketingets medlemmer oppebærer et vederlag,  

 hvis størrelse fastsættes ved valgloven. </P>  

</DIV>  

</DIV>  

<A NAME="K6"></A>

<DIV CLASS=KAPITEL ID="K6">  

<center>

<H3 CLASS=KTITLE1 ALIGN=CENTER>Kapitel VI. </H3>  

</center>

<P></P>  

<A NAME="P59"></A>

<DIV CLASS=PARAGRAPH ID="P59">  

<P CLASS=PARAB>&nbsp;&nbsp;&nbsp;&nbsp; <B>§ 59. </B> Stk. 1. Rigsretten består af indtil 15 af de  

 efter embedsalder ældste ordentlige medlemmer af rigets øverste domstol og et  

 tilsvarende antal af folketinget efter forholdstal for 6 år valgte medlemmer.  

 For hver af de valgte vælges en eller flere stedfortrædere. Folketingets  

 medlemmer kan ikke vælges til eller virke som medlemmer af rigsretten. Kan i  

 et enkelt tilfælde nogle af den øverste domstols medlemmer ikke deltage i  

 sagens behandling og påkendelse, fratræder et tilsvarende antal af de af  

 folketinget sidst valgte rigsretsmedlemmer. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Retten vælger selv sin formand af sin midte.  

</P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Er sag rejst ved rigsretten, beholder de af  

 folketinget valgte medlemmer deres sæde i retten for denne sags vedkommende,  

 selvom det tidsrum, for hvilket de er valgt, udløber. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Nærmere regler om rigsretten fastsættes ved  

 lov. </P>  

</DIV>  

<A NAME="P60"></A>

<DIV CLASS=PARAGRAPH ID="P60">  

<P CLASS=PARAB>&nbsp;&nbsp;&nbsp;&nbsp; <B>§ 60. </B> Stk. 1. Rigsretten påkender de af kongen eller  

 folketinget mod ministrene anlagte sager. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> For rigsretten kan kongen med folketingets  

 samtykke lade også andre tiltale for forbrydelser, som han finder særdeles  

 farlige for staten. </P>  

</DIV>  

<A NAME="P61"></A>

<DIV CLASS=PARAGRAPH ID="P61">  

<P CLASS=PARAB>&nbsp;&nbsp;&nbsp;&nbsp; <B>§ 61. </B> Den dømmende magts udøvelse kan kun ordnes ved  

 lov. Særdomstole med dømmende myndighed kan ikke nedsættes. </P>  

</DIV>  

<A NAME="P62"></A>

<DIV CLASS=PARAGRAPH ID="P62">  

<P CLASS=PARAB>&nbsp;&nbsp;&nbsp;&nbsp; <B>§ 62. </B> Retsplejen skal stedse holdes adskilt fra  

 forvaltningen. Regler herom fastsættes ved lov. </P>  

</DIV>  

<A NAME="P63"></A>

<DIV CLASS=PARAGRAPH ID="P63">  

<P CLASS=PARAB>&nbsp;&nbsp;&nbsp;&nbsp; <B>§ 63. </B> Stk. 1. Domstolene er berettigede til at  

 påkende ethvert spørgsmål om øvrighedsmyndighedens grænser. Den, der vil  

 rejse sådant spørgsmål, kan dog ikke ved at bringe sagen for domstolene  

 unddrage sig fra foreløbig at efterkomme øvrighedens befaling. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Påkendelse af spørgsmål om  

 øvrighedsmyndighedens grænser kan ved lov henlægges til en eller flere  

 forvaltningsdomstole, hvis afgørelser dog skal kunne prøves ved rigets  

 øverste domstol. De nærmere regler herom fastsættes ved lov. </P>  

</DIV>  

<A NAME="P64"></A>

<DIV CLASS=PARAGRAPH ID="P64">  

<P CLASS=PARAB>&nbsp;&nbsp;&nbsp;&nbsp; <B>§ 64. </B> Dommerne har i deres kald alene at rette sig  

 efter loven. De kan ikke afsættes uden ved dom, ejheller forflyttes mod deres  

 ønske, uden for de tilfælde, hvor en omordning af domstolene finder sted. Dog  

 kan den dommer, der har fyldt sit 65. år, afskediges, men uden tab af  

 indtægter indtil det tidspunkt, til hvilket han skulle være afskediget på  

 grund af alder. </P>  

</DIV>  

<A NAME="P65"></A>

<DIV CLASS=PARAGRAPH ID="P65">  

<P CLASS=PARAB>&nbsp;&nbsp;&nbsp;&nbsp; <B>§ 65. </B> Stk. 1. I retsplejen gennemføres offentlighed  

 og mundtlighed i videst muligt omfang. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> I strafferetsplejen skal lægmænd medvirke. Det  

 fastsættes ved lov, i hvilke sager og under hvilke former denne medvirken  

 skal finde sted, herunder i hvilke sager nævninger skal medvirke. </P>  

</DIV>  

</DIV>  

<A NAME="K7"></A>

<DIV CLASS=KAPITEL ID="K7">  

<center>

<H3 CLASS=KTITLE1 ALIGN=CENTER>Kapitel VII. </H3>  

</center>

<P></P>  

<A NAME="P66"></A>

<DIV CLASS=PARAGRAPH ID="P66">  

<P CLASS=PARAB>&nbsp;&nbsp;&nbsp;&nbsp; <B>§ 66. </B> Folkekirkens forfatning ordnes ved lov. </P>  

</DIV>  

<A NAME="P67"></A>

<DIV CLASS=PARAGRAPH ID="P67">  

<P CLASS=PARAB>&nbsp;&nbsp;&nbsp;&nbsp; <B>§ 67. </B> Borgerne har ret til at forene sig i samfund  

 for at dyrke Gud på den måde, der stemmer med deres overbevisning, dog at  

 intet læres eller foretages, som strider mod sædeligheden eller den  

 offentlige orden. </P>  

</DIV>  

<A NAME="P68"></A>

<DIV CLASS=PARAGRAPH ID="P68">  

<P CLASS=PARAB>&nbsp;&nbsp;&nbsp;&nbsp; <B>§ 68. </B> Ingen er pligtig at yde personlige bidrag til  

 nogen anden gudsdyrkelse end den, som er hans egen. </P>  

</DIV>  

<A NAME="P69"></A>

<DIV CLASS=PARAGRAPH ID="P69">  

<P CLASS=PARAB>&nbsp;&nbsp;&nbsp;&nbsp; <B>§ 69. </B> De fra folkekirken afvigende trossamfunds  

 forhold ordnes nærmere ved lov. </P>  

</DIV>  

<A NAME="P70"></A>

<DIV CLASS=PARAGRAPH ID="P70">  

<P CLASS=PARAB>&nbsp;&nbsp;&nbsp;&nbsp; <B>§ 70. </B> Ingen kan på grund af sin trosbekendelse eller  

 afstamning berøves adgang til den fulde nydelse af borgerlige og politiske  

 rettigheder eller unddrage sig opfyldelsen af nogen almindelig borgerpligt.  

</P>  

</DIV>  

</DIV>  

<A NAME="K8"></A>

<DIV CLASS=KAPITEL ID="K8">  

<center>

<H3 CLASS=KTITLE1 ALIGN=CENTER>Kapitel VIII. </H3>  

</center>

<P></P>  

<A NAME="P71"></A>

<DIV CLASS=PARAGRAPH ID="P71">  

<P CLASS=PARAB>&nbsp;&nbsp;&nbsp;&nbsp; <B>§ 71. </B> Stk. 1. Den personlige frihed er ukrænkelig.  

 Ingen dansk borger kan på grund af sin politiske eller religiøse  

 overbevisning eller sin afstamning underkastes nogen form for  

 frihedsberøvelse. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Frihedsberøvelse kan kun finde sted med hjemmel  

 i loven. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Enhver, der anholdes, skal inden 24 timer  

 stilles for en dommer. Hvis den anholdte ikke straks kan sættes på fri fod,  

 skal dommeren ved en af grunde ledsaget kendelse, der afsiges snarest muligt  

 og senest inden tre dage, afgøre, om han skal fængsles, og, hvis han kan  

 løslades mod sikkerhed, bestemme dennes art og størrelse. Denne bestemmelse  

 kan for Grønlands vedkommende fraviges ved lov, forsåvidt dette efter de  

 stedlige forhold må anses for påkrævet. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Den kendelse, som dommeren afsiger, kan af  

 vedkommende straks særskilt indbringes for højere ret. </P>  

<P CLASS=STK>&nbsp;&nbsp;&nbsp;&nbsp; <I>Stk. 5. </I> Ingen kan underkastes varetægtsfængsel for en  

 forseelse, som kun kan medføre straf af bøde eller hæfte. </P>  

<P CLASS=STK>&nbsp;&nbsp;&nbsp;&nbsp; <I>Stk. 6. </I> Udenfor strafferetsplejen skal lovligheden af  

 en frihedsberøvelse, der ikke er besluttet af en dømmende myndighed, og som  

 ikke har hjemmel i lovgivningen om udlændinge, på begæring af den, der er  

 berøvet sin frihed, eller den, der handler på hans vegne, forelægges de  

 almindelige domstole eller anden dømmende myndighed til prøvelse. Nærmere  

 regler herom fastsættes ved lov. </P>  

<P CLASS=STK>&nbsp;&nbsp;&nbsp;&nbsp; <I>Stk. 7. </I> Behandlingen af de i stk. 6 nævnte personer  

 undergives et af folketinget valgt tilsyn, hvortil de pågældende skal have  

 adgang til at rette henvendelse. </P>  

</DIV>  

<A NAME="P72"></A>

<DIV CLASS=PARAGRAPH ID="P72">  

<P CLASS=PARAB>&nbsp;&nbsp;&nbsp;&nbsp; <B>§ 72. </B> Boligen er ukrænkelig. Husundersøgelse,  

 beslaglæggelse og undersøgelse af breve og andre papirer samt brud på post-,  

 telegraf- og telefonhemmeligheden må, hvor ingen lov hjemler en særegen  

 undtagelse, alene ske efter en retskendelse. </P>  

</DIV>  

<A NAME="P73"></A>

<DIV CLASS=PARAGRAPH ID="P73">  

<P CLASS=PARAB>&nbsp;&nbsp;&nbsp;&nbsp; <B>§ 73. </B> Stk. 1. Ejendomsretten er ukrænkelig. Ingen kan  

 tilpligtes at afstå sin ejendom, uden hvor almenvellet kræver det. Det kan  

 kun ske ifølge lov og mod fuldstændig erstatning. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Når et lovforslag vedrørende ekspropriation af  

 ejendom er vedtaget, kan en trediedel af folketingets medlemmer indenfor en  

 frist af tre søgnedage fra forslagets endelige vedtagelse kræve, at det først  

 indstilles til kongelig stadfæstelse, når nyvalg til folketinget har fundet  

 sted, og forslaget påny er vedtaget af det derefter sammentrædende folketing.  

</P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Ethvert spørgsmål om ekspropriationsaktens  

 lovlighed og erstatningens størrelse kan indbringes for domstolene. Prøvelsen  

 af erstatningens størrelse kan ved lov henlægges til domstole oprettet i  

 dette øjemed. </P>  

</DIV>  

<A NAME="P74"></A>

<DIV CLASS=PARAGRAPH ID="P74">  

<P CLASS=PARAB>&nbsp;&nbsp;&nbsp;&nbsp; <B>§ 74. </B> Alle indskrænkninger i den fri og lige adgang  

 til erhverv, som ikke er begrundede i det almene vel, skal hæves ved lov.  

</P>  

</DIV>  

<A NAME="P75"></A>

<DIV CLASS=PARAGRAPH ID="P75">  

<P CLASS=PARAB>&nbsp;&nbsp;&nbsp;&nbsp; <B>§ 75. </B> Stk. 1. Til fremme af almenvellet bør det  

 tilstræbes, at enhver arbejdsduelig borger har mulighed for arbejde på  

 vilkår, der betrygger hans tilværelse. Stk. 2. Den, der ikke selv kan ernære  

 sig eller sine, og hvis forsørgelse ikke påhviler nogen anden, er berettiget  

 til hjælp af det offentlige, dog mod at underkaste sig de forpligtelser, som  

 loven herom påbyder. </P>  

</DIV>  

<A NAME="P76"></A>

<DIV CLASS=PARAGRAPH ID="P76">  

<P CLASS=PARAB>&nbsp;&nbsp;&nbsp;&nbsp; <B>§ 76. </B> Alle børn i den undervisningspligtige alder har  

 ret til fri undervisning i folkeskolen. Forældre eller værger, der selv  

 sørger for, at børnene får en undervisning, der kan stå mål med, hvad der  

 almindeligvis kræves i folkeskolen, er ikke pligtige at lade børnene  

 undervise i folkeskolen. </P>  

</DIV>  

<A NAME="P77"></A>

<DIV CLASS=PARAGRAPH ID="P77">  

<P CLASS=PARAB>&nbsp;&nbsp;&nbsp;&nbsp; <B>§ 77. </B> Enhver er berettiget til på tryk, i skrift og  

 tale at offentliggøre sine tanker, dog under ansvar for domstolene. Censur og  

 andre forebyggende forholdsregler kan ingensinde påny indføres. </P>  

</DIV>  

<A NAME="P78"></A>

<DIV CLASS=PARAGRAPH ID="P78">  

<P CLASS=PARAB>&nbsp;&nbsp;&nbsp;&nbsp; <B>§ 78. </B> Stk. 1. Borgerne har ret til uden forudgående  

 tilladelse at danne foreninger i ethvert lovligt øjemed. </P>  

<P CLASS=STK>&nbsp;&nbsp;&nbsp;&nbsp; <I>Stk. 2. </I> Foreninger, der virker ved eller søger at nå  

 deres mål ved vold, anstiftelse af vold eller lignende strafbar påvirkning af  

 anderledes tænkende, bliver at opløse ved dom. </P>  

<P CLASS=STK>&nbsp;&nbsp;&nbsp;&nbsp; <I>Stk. 3. </I> Ingen forening kan opløses ved en  

 regeringsforanstaltning. Dog kan en forening foreløbig forbydes, men der skal  

 da straks anlægges sag imod den til dens opløsning. </P>  

<P CLASS=STK>&nbsp;&nbsp;&nbsp;&nbsp; <I>Stk. 4. </I> Sager om opløsning af politiske foreninger skal  

 uden særlig tilladelse kunne indbringes for rigets øverste domstol. </P>  

<P CLASS=STK>&nbsp;&nbsp;&nbsp;&nbsp; <I>Stk. 5. </I> Opløsningens retsvirkninger fastsættes nærmere  

 ved lov. </P>  

</DIV>  

<A NAME="P79"></A>

<DIV CLASS=PARAGRAPH ID="P79">  

<P CLASS=PARAB>&nbsp;&nbsp;&nbsp;&nbsp; <B>§ 79. </B> Borgerne har ret til uden forudgående  

 tilladelse at samle sig ubevæbnede. Offentlige forsamlinger har politiet ret  

 til at overvære. Forsamlinger under åben himmel kan forbydes, når der af dem  

 kan befrygtes fare for den offentlige fred. </P>  

</DIV>  

<A NAME="P80"></A>

<DIV CLASS=PARAGRAPH ID="P80">  

<P CLASS=PARAB>&nbsp;&nbsp;&nbsp;&nbsp; <B>§ 80. </B> Ved opløb må den væbnede magt, når den ikke  

 angribes, kun skride ind, efter at mængden tre gange i kongens og lovens navn  

 forgæves er opfordret til at skilles. </P>  

</DIV>  

<A NAME="P81"></A>

<DIV CLASS=PARAGRAPH ID="P81">  

<P CLASS=PARAB>&nbsp;&nbsp;&nbsp;&nbsp; <B>§ 81. </B> Enhver våbenfør mand er forpligtet til med sin  

 person at bidrage til fædrelandets forsvar efter de nærmere bestemmelser, som  

 loven foreskriver. </P>  

</DIV>  

<A NAME="P82"></A>

<DIV CLASS=PARAGRAPH ID="P82">  

<P CLASS=PARAB>&nbsp;&nbsp;&nbsp;&nbsp; <B>§ 82. </B> Kommunernes ret til under statens tilsyn  

 selvstændigt at styre deres anliggender ordnes ved lov. </P>  

</DIV>  

<A NAME="P83"></A>

<DIV CLASS=PARAGRAPH ID="P83">  

<P CLASS=PARAB>&nbsp;&nbsp;&nbsp;&nbsp; <B>§ 83. </B> Enhver i lovgivningen til adel, titel og rang  

 knyttet forret er afskaffet. </P>  

</DIV>  

<A NAME="P84"></A>

<DIV CLASS=PARAGRAPH ID="P84">  

<P CLASS=PARAB>&nbsp;&nbsp;&nbsp;&nbsp; <B>§ 84. </B> Intet len, stamhus, fideikommisgods eller andet  

 familiefideikommis kan for fremtiden oprettes. </P>  

</DIV>  

<A NAME="P85"></A>

<DIV CLASS=PARAGRAPH ID="P85">  

<P CLASS=PARAB>&nbsp;&nbsp;&nbsp;&nbsp; <B>§ 85. </B> For forsvarsmagten er de i §§ 71, 78 og 79  

 givne bestemmelser kun anvendelige med de indskrænkninger, der følger af de  

 militære loves forskrifter. </P>  

</DIV>  

</DIV>  

<A NAME="K9"></A>

<DIV CLASS=KAPITEL ID="K9">  

<center>

<H3 CLASS=KTITLE1 ALIGN=CENTER>Kapitel IX. </H3>  

</center>

<P></P>  

<A NAME="P86"></A>

<DIV CLASS=PARAGRAPH ID="P86">  

<P CLASS=PARAB>&nbsp;&nbsp;&nbsp;&nbsp; <B>§ 86. </B> Valgretsalderen til de kommunale råd og  

 menighedsrådene er den for valg til folketinget til enhver tid gældende. For  

 Færøernes og Grønlands vedkommende fastsættes valgretsalderen til de  

 kommunale råd og menighedsrådene ved lov eller i henhold til lov. </P>  

</DIV>  

<A NAME="P87"></A>

<DIV CLASS=PARAGRAPH ID="P87">  

<P CLASS=PARAB>&nbsp;&nbsp;&nbsp;&nbsp; <B>§ 87. </B> Islandske statsborgere, der i medfør af loven  

 om ophævelse af dansk-islandsk forbundslov m.m. nyder lige ret med danske  

 statsborgere, bevarer de i grundloven hjemlede rettigheder, der er knyttede  

 til dansk indfødsret. </P>  

</DIV>  

</DIV>  

<A NAME="K10"></A>

<DIV CLASS=KAPITEL ID="K10">  

<center>

<H3 CLASS=KTITLE1 ALIGN=CENTER>Kapitel X. </H3>  

</center>

<P></P>  

<A NAME="P88"></A>

<DIV CLASS=PARAGRAPH ID="P88">  

<P CLASS=PARAB>&nbsp;&nbsp;&nbsp;&nbsp; <B>§ 88. </B> Vedtager folketinget et forslag til en ny  

 grundlovsbestemmelse, og regeringen vil fremme sagen, udskrives nyvalg til  

 folketinget. Vedtages forslaget i uændret skikkelse af det efter valget  

 følgende folketing, bliver det inden et halvt år efter den endelige  

 vedtagelse at forelægge folketingsvælgerne til godkendelse eller forkastelse  

 ved direkte afstemning. De nærmere regler for denne afstemning fastsættes ved  

 lov. Har et flertal af de i afstemningen deltagende og mindst 40 pct. af  

 samtlige stemmeberettigede afgivet deres stemme for folketingets beslutning,  

 og stadfæstes denne af kongen, er den grundlov. </P>  

</DIV>  

</DIV>  

<A NAME="K11"></A>

<DIV CLASS=KAPITEL ID="K11">  

<center>

<H3 CLASS=KTITLE1 ALIGN=CENTER>Kapitel XI. </H3>  

</center>

<P></P>  

<A NAME="P89"></A>

<DIV CLASS=PARAGRAPH ID="P89">  

<P CLASS=PARAB>&nbsp;&nbsp;&nbsp;&nbsp; <B>§ 89. </B> Denne grundlov træder i kraft straks. Dog  

 vedbliver den i henhold til Danmarks Riges Grundlov af 5. juni 1915 med  

 ændringer af 10. september 1920 senest valgte rigsdag at bestå, indtil nyvalg  

 har fundet sted i overensstemmelse med reglerne i kapitel IV. Indtil nyvalg  

 har fundet sted, forbliver de i Danmarks Riges Grundlov af 5. juni 1915 med  

 ændringer af 10. september 1920 for rigsdagen fastsatte bestemmelser i kraft.  

</P>  

<P>Så er da nu gældende ret, alle til ubrødelig efterlevelse, </P>  

<P>DANMARKS RIGES GRUNDLOV </P>  

</DIV>  

</DIV>  

<DIV CLASS=GIVET ID="GIVET">  

<center>

<P CLASS=GIVET-LINE ALIGN=CENTER> <I>Givet på Christiansborg slot, den 5.  

 juni 1953 . </I> </P>  

</center>

<center>

<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  

</center>

<center>

<P CLASS=UNDERSKREVET-AF ALIGN=CENTER> <B>Frederik R.</B>  </P>  

</center>

<center>

<P ALIGN=CENTER>(L.S.) </P>  

</center>

<pre><font color=gray> 

  Erik Eriksen.        Ole Bjørn Kraft.         Thorkil Kristensen.  

  Harald Petersen.      Carl Hermansen              Jens Sønderup.  

  Aksel Møller.     Flemming Hvidbjerg.           Poul Sørensen.  

  Helga Pedersen.   Knud Ree.   Aage L. Rytter. Jørgen Jørgensen.  

</font></pre>

</DIV>  

</DIV>
</div>
    <div id="ctl00_MainContent_DokumentNoter1" class="bbDokumentNoter">
	<div class="bjelke">
		Redaktionel note
	</div><ul>
		<li>(* 1) Udfærdiget gennem statsministeriet. Ordentlig samling. Se rigsdagstidende 1952-53: Folket. sp. 2008, 2209, 2623, 2724, 4183; landst. sp. 424, 964, 987, 1059; till. A. sp. 3465; till. B. sp. 367, 1277, 1293, 1301, 1303; till. C. sp. 193, 1493, 1521, 1555. - Overordentlig samling. Se rigsdagstidende 1953: Folket. sp. 13, 96, 128, 162; landst. sp. 48, 64, 65; till. A. sp. 1.</li>
	</ul>
</div>
    <div id="ctl00_MainContent_OmtrykNoter" class="bbDokumentNoter">

</div>